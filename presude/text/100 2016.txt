  
 
 
 
OSNOVNI SUD U ROŽAJAMA
K.br.100/16
 
 
 
 
U IME CRNE GORE
 
 
Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po
optužnici Osnovnog državnog tužilaštva iz Rožaja Kt.br.95/16 od 21.06.2016.g. podnijetoj protiv okrivljenog E.
Š. iz Rožaja, zbog krivičnog djela falsifikovanje novca iz čl. 258. st. 2. Krivičnog zakonika Crne Gore, nakon
održanog glavnog i javnog pretresa u prisustvu Državnog tužioca Aldina Kalača, oštećene M. D., okrivljenog i
njegovog branioca adv.B. Š. postavljenog po službenoj dužnosti, dana 30.09.2016.g. donio je i javno objavio
 
 
 
P R E S U D U
 
 
 
Osnovni Sud u Rožajama
K 100/2016
30. Septembar 2016
 Okrivljeni E. Š., od oca S. i majke B. rođene L., rođen 29.12.1997.godine, u Rožajama gdje i živi ul.
Oslobođenja bb, državljanin Crne Gore, razumije crnogorski jezik, koji je i njegov jezik, nezaposlen,
neoženjen, pismen, završio SSS, siromašnog imovnog stanja, neosuđivan.
 
 
 
K R I V J E
 
 
Što je:
dana 11.06.2016.godine, oko 16,40 časova, u Rožajama, u uračunljivom stanju, svjestan svog djela čije je
izvršenje htio, iako je znao da je njegovo djelo zabranjeno, lažan novac u apoenu od 50 Eura, sa dva različita
serijska broja S66515172255 i S66515172277, stavio u opticaj kao pravi, na način što je na kiosku DOO
„NEAM“ Rožaje, vlasništvo M. D., kupio dvije paklice cigareta marke „Sobranie“ i dva pakovanja žvaka marke
„Orbit“, koje je platio lažnom novčanicom, a prodavac- oštećena mu je vratila ostatak novca u iznosu od 43
Eura.
 
- čime je izvršio krivično djelo falsifikovanje novca iz čl. 258. st. 2. Krivičnog zakonika Crne Gore.
 
pa ga sud primjenom pomenutih zakonskih propisa i čl. 4.5.32.36.36a.42.45.46. st. 1. tač.3. Krivičnog
Zakonika Crne Gore i čl.374. Zakonika o krivičnom postupku
 
O S U DJ U J E
 
 
Na KAZNU ZATVORA u trajanju od 6 (šest) mjeseci i istovremeno odredjuje da će se ova kazna izvršiti tako što
će je osudjeni izdržavati u prostorijama u kojima stanuje, u koju kaznu mu se ima uračunati vrijeme
provedeno u pritvoru od 11.06.2016.g. do 17.06.2016.g.
 
Da plati na ime troškova krivičnog postupka iznos od 848,00 eura i na ime paušala iznos od 30,00 eura u korist
budžeta Crne Gore u roku od 15,00 dana po pravosnažnosti ove presude.
 
 Od okrivljenog se oduzima novčanica u apoenu od 50 Eura, sa dva različita serijska broja S66515172255 i
S66515172277, kao predmet izvršenja krivičnog djela.
 

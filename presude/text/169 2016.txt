 K. br. 169/16
 
U IME CRNE GORE
 
 
OSNOVNI SUD U BIJELOM POLJU, sudija pojedinac Ivan Adamović, uz učešće samostalnog referenta
zapisničara Draginje Bošković, u krivičnom predmetu protiv okrivljenog B.D.iz Podgorice, zbog krivičnog
djela falsifikovanje novca iz čl. 258 st. 2 Krivičnog zakonika Crne Gore, po optužnici Osnovnog državnog
tužilaštva u Bijelom Polju, Kt. br. 234/16 od 22. 09. 2016. godine, nakon održanog usmenog, glavnog i javnog
pretresa, u prisustvu Državnog tužioca u Osnovnom državnom tužilaštvu u Bijelom Polju Slavenka
Smolovića, okrivljenog B.D.i njegovog branioca po službenoj dužnosti A.M.M., dana 10. 10. 2016. godine,
donio je i objavio,
 
 
P R E S U D U
 
 
Okrivljeni B.D., JMBG-.., od oca M., majke M., rođene S., rođen ..... godine u Podgorici, sa prebivalištem u
mjestu rođenja, Ulica B.T.., završio SSS, srednjeg imovnog stanja, osuđivan presudama Osnovnog suda u
Podgorici: K. br. 05/1336 od 24. 12. 2007. godine, zbog KD iz čl. 339 st. 1 KZ-a i osuđen na kaznu zatvora od 3
mjeseca uslovno na jednu godinu i K. br. 156/12 od 16. 07. 2012. godine, zbog KD iz čl. 256 st. 2 u vezi st. 1 KZ-
a i osuđen na kaznu zatvora od 3 mjeseca uslovno na dvije godine, bio pritvoru od 29. 08. 2016. do 10. 10.
2016. godine,
 
 
K R I V J E
 
 
-Zato što je:
Osnovni Sud u Bijelom Polju
K 169/2016
10. Oktobar 2016
  
-Pribavio lažan novac - 9 (devet) novčanica u apoenima od po 20,00 eura, istog serijskog broja
(P73734420404/P66734423443), od kojih je, dana 29. 08. 2016. godine, tri novčanice stavio u opticaj kao
prave, na način što je u vremenskom inervalu od 15:00h do 18:00h, u mjestu Podbišće, Lepenac i Krstac,
opština Mojkovac, platio prodavcima maloljetnoj J.C.500 grama domaćeg proizvoda od dunja, N.M.jedan
kilogram meda i V.R.jedan litar soka, nakon čega se svojim putničkim motornim vozilom marke "Renault-
Clio", udaljio u pravcu Mojkovca i odbacio 6 (šest) preostalih novčanica, svjestan svog djela, čije izvršenje je
htio i znajući da je njegovo djelo zabranjeno,
 
-čime je izvršio krivično djelo falsifikovanje novca iz čl. 258 st. 2 Krivičnog zakonika Crne Gore,
 
-pa ga sud, primjenom citiranih zakonskih propisa i čl. 2, 4, 5, 13, 15, 32, 36, 42, 45 i 46 Krivičnog zakonika CG,
te čl. 226, 229, 239 i 374 Zakonika o krivičnom postupku Crne Gore (ZKP-a CG),
 
 
O S U Đ U J E
 
 
Na kaznu zatvora od 7 (sedam) mjeseci, u koju kaznu mu se ima uračunati vrijeme provedeno u pritvoru, od
29. 08. 2016. godine, od 20:30h, do 10. 10. 2016. godine.
 
Shodno čl. 75 u vezi čl. 258 st. 5 Krivičnog zakonika Crne Gore, okrivljenom se izriče mjera bezbjednosti
trajnog oduzimanja predmeta i to: 9 (devet) novčanica u apoenima od po 20,00 eura, svaka serijskog broja
(P73734420404/P66734423443), kao predmeti izvršenja krivičnog djela.
 
Okrivljeni se obavezuje da ovom sudu plati na ime paušala iznos od 35,00€, kao i da plati ostale troškove
krivičnog postupka u iznosu od 132,00 eura, koje iznose će uplatiti na račun Budžeta Crne Gore broj: 832-151-
35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o
uplati dužan dostaviti krivičnoj pisarnici ovog suda.
Okrivljeni se obavezuje da plati i troškove krivičnog postupka nastale angažovanjem branioca po službenoj
dužnosti a o istima će biti odlučeno posebnim rješenjem.
 
Okrivljeni se obavezuje da zakonskom zastupniku maloljetne oštećene J.C. ocu V.C., na ime imovinsko-
pravnog zahtjeva, plati iznos od 20,00 eura, u roku od 15 dana, po pravosnažnosti presude, pod prijetnjom
prinudnog izvršenja.
  
 

 Posl.br.K. 192/19/17
U IME CRNE GORE
 
Osnovni sud u K., kao nadležni prvostepeni krivični sud, po sudiji D.S., uz učešće zapisničara V.P., u krivičnom
predmetu protiv okrivljenog O.Đ.,kojeg brani advokat D. Đ. iz P., zbog krivičnog djela falsifikovanje novca iz čl.
258 st. 2 KZCG koji se vodi po optužnici ODT K.Kt.br. .516/15 od 05.06.2017.g., nakon održanog glavnog i
javnog pretresa dana 11.10.2019. g.,u prisustvu državnog tužioca ODT K.Ž.P. i branioca okrivljenog, advokata
S.J.,po zamjeničkom punomoćju advokata D. Đ. a u odsustvu okrivljenog Đ.,kome se sudi u odsustvu, shodno
rješenju ovog suda Kv.br. 118/18 od 20.04.2018. g.,dana 18.10.2019. g je donio i javno objavio sljedeću
 
P R E S U D U
 
Okrivljeni O.Đ.JMBG., od oca R.i majke D., rođene B., rođen 19.02.1982. g. u N., stalno nastanjen u K., D. bb ili
H.N.I., G, državljanin CG., carinik, neoženjen, bez djece, sa završenom SSS, srednjeg imovnog stanja, ranije
osuđivan zbog krivičnog djela iz čl. 388 st. 1 KZ CG na kaznu zatvora u trajanju od tri mjeseca, protiv kojeg se
ne vodi postupak za drugo krivično djelo,
 
K r i v j e,
 
Što je,
Dana 31.07.2013. g.u naselju D. u K.,u marketu "R.", koji posluje u okviru DOO "M." CG, pri čemu je bio
uračunljiv i svjestan svog djela i njegove zabranjenosti, a čije je izvršenje htio, stavio u opticaj lažan novac, i to
novčanicu od 200,00 eura, ser. broj Y10039903224, na način što je istu predao kasirki S.A. prilikom plaćanja
računa za obavljenu kupovinu u marketu,
 
- čime je učinio krivično djelo falsifikovanje novca iz čl. 258 st. 2 KZCG
 
Pa ga sud na osnovu naprijed navedene krivično-pravne odredbe i čl. 4,5,13,15 32, 36, 42, 45 i 46 KZ-a i čl.229,
239, 368 i 374 ZKP-a
Osnovni Sud u Kotoru
K 192/2019
18. Novembar 2019
  
O S U Đ U J E
 
Na kaznu zatvora u trajanju od 6 (šest) mjeseci, koju će okrivljeni izdržati nakon pravosnažnosti presude.
 
Dužan je okrivljeni na ime sudskog paušala uplatiti iznos od 50,00 eura, u roku od 15 dana od dana
pravosnažnosti presude u korist Budžeta CG na žiro račun broj 832-16-52.
 
Oštećeni DOO "M.CG" se sa postavljenim, a nepreciziranim imovinsko pravnim zahtjevom upućuje na
parnicu.
 
Na osnovu čl. 75 i čl. 258 st. 5 KZCG sud izriče
 
MJERU BEZBJEDNOSTI
 
Oduzimanja predmeta krivičnog djela i to novčanice u apoenu od 200,00 eura, serijskog broja Y10039903224.
 
 

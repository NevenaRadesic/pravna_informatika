  
 
K.br. 368/20
U IME CRNE GORE
 
OSNOVNI SUD U NIKŠIĆU, kao prvostepeni krivični, sudija Sava Mušikić, u krivičnom predmetu protiv
optuženog T. D. iz Nikšića, zbog krivičnog djela falsifikovanje novca iz čl. 258 st. 2 Krivičnog zakonika Crne
Gore, po optužnici Osnovnog državnog tužilaštva u Nikšiću, Kt.br. 318/20 od 24.11.2020. godine, a nakon
završenog glavnog i javnog pretresa od 02.03.2021. godine, u prisustvu zastupnika optužbe Lukovac Sofije,
optuženog, kao i njegovog branioca po službenoj dužnosti N.V., advokata iz Nikšića, istog je dana donio i
javno objavio
 
P R E S U D U
 
Optuženi:
 
D. T., JMBG ............., od oca G. i majke M., rođene R., rođen dana .......... godine u Nikšiću, sa prebivalištem u
Nikšiću, ul. ... s. .., državljanin Crne Gore, pismen, završio srednju školu, nezaposlen, neoženjen, nema djece,
srednjeg imovnog stanja, ranije neosuđivan,
 
K R I V J E
 
Što je:
 
Dana 11.06.2020. godine u Nikšiću, svjestan svog djela i htio njegovo izvršenje, stavio u opticaj lažnu
novčanicu u apoenu od 50,00 € serijskog broja -----------------, na način što je navedenu novčanicu, za koju je
znao da je lažna, predao maloljetnom A. S. tražeći od njega da mu u obližnjoj prodavnici, plaćajući tom
novčanicom, kupi cigarete i flašu „Coca Cole“, pa je mldb A. S. u prodavnici – kiosku „M.“, vlasništvo S. N. u
Osnovni Sud u Nikšiću
K 368/2020
02. Mart 2021
 ulici G. , kupio četiri kutije cigareta i jednu flašu „Coca Cole“, koje je S. N. platio lažnom novčanicom nakon
čega je kusur vratio okrivljenom T. D. u,
 
čime je izvršio krivično djelo falsifikovanje novca iz čl. 258 st. 2 Krivičnog zakonika Crne Gore,
 
pa sud optuženog za navedeno krivično djelo primjenom čl. 4 st. 2, čl. 32, čl. 36, čl. 36a, čl. 42 st. 1, čl. 45 st. 1
tač. 3 i čl. 46 st. 1 tač. 3 Krivičnog zakonika Crne Gore i čl. 226, čl. 229 i čl. 374 st. 1 Zakonika o krivičnom
postupku Crne Gore,
 
O S U Đ U J E
 
Na kaznu zatvora u trajanju od 6 (šest) mjeseci, a koju će kaznu optuženi izdržavati u prostorijama gdje
stanuje nakon pravosnažnosti ove odluke.
U toku izvršenja kazne zatvora optuženi ne smije napuštati prostorije u kojima stanuje, osim u slučajevima
propisanim zakonom kojim se uređuje izvršenje krivičnih sankcija.
 
Ukoliko optuženi jednom u trajanju preko šest časova ili dva puta u trajanju do šest časova, samovoljno
napusti prostorije u kojima stanuje, sud će odrediti da ostatak kazne zatvora izdrži u Upravi za izvršenje
krivičnih sankcija Podgorica.
 
Od optuženog se ODUZIMA lažan novac – novčanica u apoenu od 50,00 € serijski broj -----------------.
 
Obavezuje se optuženi da na ime troškova krivičnog postupka plati novčani iznos od 200,50 € u roku od 15
dana od dana pravosnažnosti presude, pod prijetnjom prinudnog izvršenja, na žiro račun Osnovnog suda u
Nikšiću broj 832-152-32 i sudu dostavi dokaz o izvršenoj uplati.
 

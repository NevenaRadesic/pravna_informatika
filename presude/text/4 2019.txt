 K.br. 4/2019
 
U IME CRNE GORE
 
OSNOVNI SUD U CETINJU, po sudiji Ćupić Mariji, uz sudjelovanje Martinović Aleksandre, kao zapisničara,
u krivičnom predmetu optuženog C. S., zbog krivičnog djela falsifikovanje novca u produženom trajanju iz čl.
258. st. 2. u vezi čl. 49. st. 1. Krivičnog zakonika Crne Gore (KZCG), a po Optužnici Osnovnog državnog
tužilaštva u Cetinju Kt.br.151/18 od 05.02.2019. godine, koja je izmijenjena na glavnom pretresu dana
22.04.2019. godine, nakon održanog glavnog i javnog pretresa dana 22.04.2019. godine, u prisustvu
zastupnika Optužnice Radunović Sanje, Državnog tužioca u ODT-u u Cetinju, optuženog C. S., branioca A. K.,
adv. iz P., te odsustvu ovlašćenog predstavnika oštećenog pravnog lica “S. T.“ d.o.o. P., R. I. i oštećenog P.V.,
dana, 25.04.2019. godine, donio je i javno objavio
 
P R E S U D U
 
Optuženi:
 
C. S., JMBG .., od oca B. i majke Z., rođene M., rođen, .. godine, u L., R. S., sa prebivalištem u B., A.,
državljanin S., pismen, sa završenom srednjom školom za kran majstora i upravljanje vozovima, zaposlen kao
taksi vozač, neoženjen, bez djece, srednjeg imovnog stanja, lišen slobode počev od 22.11.2018. godine, u
19,00 časova do 18.12.2018. godine; neosuđivan
 
K r i v j e
 
Zato što je:
 
Dana, 13. novembra 2018. godine, u prodajnom objektu zv.“V.”, u ulici “X C.” u C., vlasništvo P. V. iz C.,
svjestan svog djela i njegove zabranjenosti čije je izvršenje htio, stavio u opticaj lažan novac-jednu novčanicu
u apoenu od 100,00 eura, neutvrđenog serijskog broja, na način što je navedenom lažnom novčanicom platio
nekoliko kupljenih artikala u navedenom prodajnom objektu, a potom dana 18.11.2018.godine, oko 18,10
časova, u prodajnom objektu “S. k.”, u bulevaru „C. j.” u C., na prethodno opisani način ponovo stavio u
opticaj lažan novac-jednu novčanicu u apoenu od 100,00 eura, ser.br.X14302576621, te dana
22.11.2018.godine, u kući vlasništvo M. R., u naselju .. u C., gdje je privremeno boravio, držao lažan novac -
jednu novčanicu u apoenu od 100,00 eura, serijskog broja U06527526055, s namjerom da ga stavi u opticaj
kao pravi, za koje novčanice je tehničkom analizom utvrđeno da se radi o falsifikatima istog tipa i to EUA0100
Osnovni Sud u Cetinju
K 4/2019
25. April 2019
 P00007, koji je prepoznatljiv po odstupanju u odnosu na originalnu novčanicu i to: papira, štampe, zaštitne
niti, holograma i OVI,
 
- čime je izvršio krivično djelo falsifikovanje novca u produženom trajanju iz čl. 258. st. 2. u vezi čl. 49. st. 1.
KZCG,
 
Pa ga Sud primjenom citiranih zakonskih propisa, te čl. 3, 4, 5, 13, 15, 32, 33, 36, 42, 45, 46, 49, 51, KZCG i
čl. 226-229, 239. i 374. ZKP-a,
 
O S U Đ U J E
 
Na kaznu zatvora u trajanju od 6 (šest) mjeseci, u koju mu se ima uračunati vrijeme lišenja slobode počev
od 22.11.2018. godine od 19,00 časova pa do 18.12.2018. godine, dok preostali dio kazne ima izdržati po
pravosnažnosti ove presude.
 
Obavezuje se optuženi C. S., da naknadi troškove sudskog paušala u iznosu od 50,00 eura, u korist
Budžeta Crne Gore, u roku od 15 dana od dana pravosnažnosti ove presude, pod prijetnjom prinudnog
izvršenja.
 
Dosuđuju se postavljeni imovinsko pravni zahtjevi oštećenima pravnom licu “S. T.” i ošt. P. V. u cjelosti, pa
se obavezuje optuženi C. S., da oštećenima, nadoknadi iznose od po 100,00 eura u roku od od 15 dana od
dana pravosnažnosti ove presude, pod prijetnjom prinudnog izvršenja.
 
Prema optuženom C. S., sud primjenom čl. 258. st. 5. i 75. st. 1. KZCG, izriče:
 
MJERU BEZBJEDNOSTI – ODUZIMANJE PREDMETA
 
Od optuženog C. S., imaju se oduzeti tri novčanice i to: jedna novčanica u apoenu od 100,00 eura,
neutvrđenog serijskog broja, jedna novčanica u apoenu od 100,00 eura, ser.br. X14302576621 i jedna
novčanica u apoenu od 100,00 eura, serijskog broja U06527526055, za koje novčanice je tehničkom analizom
utvrđeno da se radi o falsifikatima istog tipa i to EUA0100 P00007.
 
